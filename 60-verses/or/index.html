            <div data-role="collapsible">
				<h3>A Part</h3>			
					 <div data-role="collapsible">
						 <h3>Kiristoos wiirtuu jireenya kooti - 2 Qorontoos 5:17</h3>
						 <p>Kanaafis namni kan Kristos yoo ta'e, uumama haaraa dha; inni moofaan darbe, kunoo inni haaraan dhufeera.</p>
					 </div>
					 <div data-role="collapsible">
						 <h3>Kiristoos wiirtuu jireenya kooti - Galaatiyaa 2፡20</h3>
						 <p>Egaa si'achi Kristos isa ana keessaatu jiraata malee, anatu jiraata miti; jireenya ani amma fooniin jiraadhu immoo, ilma Waaqayyoo isa na jaallate, ofii isaas dabarsee isa anaaf kennetti amanuudhaan nan jiraadha.</p>
					 </div>
					 <div data-role="collapsible">
						 <h3>Kiristoosiif abboomamuu - Roomaa 12፡1</h3>
						 <p>Ammas yaa obboloota ko, araara Waaqayyoof jedhaatii namummaan keessan qulqullaa'aadhaa fi Waaqayyo duratti fudhatamaa akka ta'utti, aarsaa jiraatu gootanii akka isa dhi'eessitan isin nan gorsa; akkasittis hafuuraan Waaqayyoof in sagaddu.</p>
					 </div>

					 <div data-role="collapsible">
						 <h3>Kiristoosiif abboomamuu - yohaannis 14፡21</h3>
						 <p>Namni abboommii koo qabu, inni isa raawwatus, isa, kan na jaallatu; nama na jaallatu immoo abbaan koo isa jaallachuuf jira, anis isa nan jaalladha, ofii koos isatti mul'isuufan jira" jedhe.</p>
					 </div>
					 <div data-role="collapsible">
						 <h3>Sagalee Waaqayyoo - 2 Ximotewos 3፡16</h3>
						 <p>Caaffanni qulqullaa'aan hundinuu geggeessaa hafuura Waaqayyootiin caafame; barsiisuuf, balleessaa hubachiisuuf, qajeelchuuf, qajeelummaattis leejjisuudhaaf dhimma in baasa.</p>
					 </div>
					 <div data-role="collapsible">
						 <h3>sagalee Waaqayyoo - iyaasuu 1፡8</h3>
						 <p>Macaafni seeraa kun afaan kee keessaa hin dhabamin! Halkanii fi guyyaas waa'ee isaa yaadi! Karaan kee akka siif qajeelutti, wanti ati gootus akka wal siif qixxaatutti, wanta isa keessatti caafame hundumaa gaarii godhii eegi </p>
					 </div>
					 <div data-role="collapsible">
						 <h3>Kadhannaa - yohaannis 15፡7</h3>
						 <p>Isin anatti qabattanii yoo jiraattan, dubbiin koos isin keessa yoo jiraate, waan feetan in kadhattu, isiniif in ta'as.</p>
					 </div>
					 <div data-role="collapsible">
						 <h3>Kadhannaa -FILIPHISIIYUS 4፡6-7</h3>
						 <p>Waan hundumaatti, kadhataa fi himataan galataa wajjin wanti isin barbaachisu Waaqayyo duratti akka beekamu godhaa malee, waanuma tokkotti yaaddoo hin qabaatinaa*! 7Nagaan Waaqayyoo inni hubannaa namaa hundumaa irra caalus, karaa Kristos Yesus garaa keessanii fi yaada keessan in eega.</p>
					 </div>
					  <div data-role="collapsible">
						 <h3>Waldaa (fellowship) ta’uu isaati - Maatewoos 18፡20</h3>
						 <p>Iddoo namoonni lama yookiis sadii maqaa kootiin walitti qabamanitti, ani achitti isaan gidduutti nan argama? jedhe.</p>
					 </div>
					  <div data-role="collapsible">
						 <h3>Waldaa (fellowship) ta’uu isaati - Ibirootaa 10:24-25</h3>
						 <p>Jaalala argisiisuudhaaf, waan gaarii hojjechuudhaafis kottaa tuttuqnee yaada walii in kaafnaa. Akka jara tokkotti amala ta'e, nuyi walitti qabamuu keenya hin dhiifnu; guyyaan gooftaa dhi'aachaa akka adeemu in argitu, kanaaf ittuma caalchifnee wal jajjabeessina.</p>
					 </div>
					 <div data-role="collapsible">
						 <h3>Dhugaa ba’uu - Maatewoos 4፡19</h3>
						 <p>Yesusis, "Na duukaa bu'aa! Anis nama kan walitti qabdan isin nan godhadha" isaaniin jedhe. </p>
					 </div>
					 <div data-role="collapsible">
						 <h3>Dhugaa ba’uu - Roomaa 1፡16</h3>
						 <p>Ani wangeelatti hin yeella'u, inni humna Waaqayyoo isa warra amantii qaban hundumaa, duraan dursee warra Yihudootaa akkasumas warra Griikotaa fayyisuu dha. </p>
					 </div>
			</div>
			<div data-role="collapsible">
				<h3>B Part</h3>				
                    <div data-role="collapsible">
                        <h3>hundi isaanii cubbuu hojjetaniiru - Roomaa 3:23</h3>
                        <p>Hundinuu yakkaniiru, ulfinni Waaqayyoos isaanitti hir'ateera.</p>
                    </div>

                    <div data-role="collapsible">

                        <h3>hundi isaanii cubbuu hojjetaniiru - Isaayaas 53:6</h3>

                        <p>nuyi hundumti keenya akka hoolotaa karaa irraa badnee turre, adduma addaanis kara karaa in gorre; Waaqayyo garuu yakka hunduma keenyaa isa irra in kaa'e.</p>

                    </div>

                    <div data-role="collapsible">

                        <h3>adabbii cubbuu - Roomaa 6:23</h3>

                        <p>Beenyaan nama cubbuu hojjetu du'a; kennaan Waaqayyoo inni Kristos Yesus gooftaa keenyaa wajjin tola kennamu garuu jireenya bara baraa ti.</p>

                    </div>

                    <div data-role="collapsible">

                        <h3>adabbii cubbuu - IBROOTAA 9:27</h3>

                        <p>Namoonni al tokko du'uuf kaa'amaniiru; isa booddee immoo firdiitti in dhi'aatu.</p>

                    </div>

                    <div data-role="collapsible">

                        <h3>Kiristoos adabbii kaffale - Roomaa 5:8</h3>

                        <p>Waaqayyo garuu, utuma nuyi cubbamoota taanee jirruu, Kristos nuuf du'uu isaatiin hammam akka nu jaallate in argisiisa.</p>

                    </div>

                    <div data-role="collapsible">

                        <h3>Kiristoos adabbii kaffale - 1 PHETHROS 3:18</h3>

                        <p>Kristos immoo gara Waaqayyootti isin fiduudhaaf jedhee, yeroo hundumaaf akka ta'utti al tokkicha, cubbuu namoota baay'eetiif dhiphateera; inni qajeelaan foon uffatee, qooda warra jal'ootaa ajjeefame, hafuuraan jiraachifameera. </p>

                    </div>

                    <div data-role="collapsible">

                        <h3>Hojiidhaan miti - EFESOON 2:8,9</h3>

                        <p>Isin ayyaana Waaqayyootiin karaa amantii fayyifamtan; inni immoo kennaa Waaqayyoo ti malee, gochaa ofii keessanii miti; hojiidhaanis miti, namni tokko illee akka ittiin of hin janyetti. </p>

                    </div>

                    <div data-role="collapsible">

                        <h3>Hojiidhaan miti - TIITOOS 3:5</h3>

                        <p>Waaqayyo hojii nuyi qajeelummaadhaan hojjenneef utuu hin ta'in, akka araara isaatiitti dhiqannaa lammaffaa dhalachuutiin, haaressuu hafuura qulqulluutiinis nu fayyise*. </p>

                    </div>

                    <div data-role="collapsible">

                        <h3>Kiristoosiin fudhachuu qaba - YOHANNIS 1:12</h3>

                        <p>Hamma isa simataniif immoo ijoollee Waaqayyoo akka ta'aniif aboo isaaniif kenne; isaanis warra maqaa isaatti amananii dha.</p>

                    </div>

                    <div data-role="collapsible">

                        <h3>Kiristoosiin fudhachuu qaba - MUL'ATA YOHANNIS 3:20</h3>

                        <p>Kunoo! Ani balbala dura dhaabadhee balbala nan rukuta; namni sagalee koo dhaga'ee balbala yoo anaaf bane, ani ol nan lixa, isaa wajjinis maaddiitti nan dhi'aadha, innis anaa wajjin in nyaata. </p>

                    </div>

                    <div data-role="collapsible">

                        <h3>Mirkaneessa Fayyinaa - 1 YOHANNIS 5:13</h3>

                        <p>Isin warri maqaa ilma Waaqayyootti amantan, jireenya bara baraa qabaachuu keessan akka beektaniifan kana hundumaa isiniif caafe. </p>

                    </div>

                    <div data-role="collapsible">

                        <h3>Mirkaneessa Fayyinaa - YOHANNIS 5:24</h3>

                        <p>Dhuguma, dhuguman isinitti hima, dubbii koo dhaga'ee isa ana ergetti kan amanu jireenya bara baraa qaba; inni du'a keessaa gara jireenyaatti darbee malee, gara firdii hin dhaqu. </p>

                    </div>



			</div>

			<div data-role="collapsible">

				<h3>C Part</h3>				

							<div data-role="collapsible">

							 <h3>Hafuura Isaa - 1 QORONTOS 3:16</h3>

							 <p>Isin mana qulqullummaa Waaqayyoo akka taatan, hafuurri Waaqayyoos isin keessa buufate akka jiru hin beektanii ree. </p>

							</div>

							<div data-role="collapsible">

							 <h3>Hafuura Isaa - 1 QORONTOS 2:12</h3>

							 <p>Ammas nuyi kennaa isa Waaqayyo biraa nuuf kenname beekuudhaaf, hafuura isa Waaqayyo biraa dhufe fudhanne malee, hafuura biyya lafa kanaa hin fudhanne.</p>

							</div>

							<div data-role="collapsible">

							 <h3>Cimina Isaa - Isaayaas 41:10</h3>

							 <p>Egaa ani sii wajjin waanan jiruuf hin sodaatin! Ani Waaqayyo kee ti hin na'in! Ani sin jabeessa, ani sin gargaaras; irree qajeelummaa koo isa mirgaatiin ol sin qaba</p>

							</div>

							<div data-role="collapsible">

							 <h3>Cimina Isaa - FILIPHISIIYUS 4:13</h3>

							 <p>Jabina gooftaan anaaf kennuun waan hundumaa gochuu nan danda'a.</p>

							</div>

							<div data-role="collapsible">

							 <h3>Amanamummaa Isaa - Faaruu Ermiyaas 3:22,23</h3>

							 <p>Araarri Waaqayyoo dhuma waan hin qabneef, gaarummaa isaa irraa kan ka'e badiisa keessaa baraaramne. Araarri isaa ganama ganama in haareffama,amanamummaan isaas baay'ee dha;</p>

							</div>

							<div data-role="collapsible">

							 <h3>Amanamummaa Isaa - Lakkoobsaa 23:19</h3>

							 <p>Waaqayyo akka namaa miti, inni hin sobu, gaabbuudhaafis inni ilma namaa miti,inni wanta jedhe hin godhuu ree</p>

							</div>

							<div data-role="collapsible">

							 <h3>Nagaa Isaa - Isaayaas 26:3</h3>

							 <p>Isa garaan isaa cimsee si amanatu, sababii inni sitti of kennatuufati nagaa guutuudhaan in eegda;</p>

							</div>

							<div data-role="collapsible">

							 <h3>Nagaa Isaa - 1 PHETHROS 5:7</h3>

							 <p>Inni isiniif waan yaaduuf, yaaddoo keessan hundumaa Waaqayyotti gataatii dhiisaa </p>

							</div>

							<div data-role="collapsible">

							 <h3>Rizqii Isaa - ROOMAA 8:32</h3>

							 <p>Waaqayyo ilma isaa utuu hin mararsiifatin hunduma keenyaaf dabarsee erga kennee, waan hundumaas immoo ilma isaa wajjin tola nuuf hin kennuu ree </p>

							</div>

							<div data-role="collapsible">

							 <h3>Rizqii Isaa - FILIPHISIIYUS 4:19</h3>

							 <p>Waaqayyo koos akka badhaadhummaa isaa isa dinqisiisaatti karaa Kristos Yesus waanuma isin barbaachisu isiniif guutuuf jira. </p>

							</div>

							<div data-role="collapsible">

							 <h3>Gargaarsa Isaa Qormaata Keessatti - IBROOTAA 2:18</h3>

							 <p>Inni waan ofii isaatii dhiphatee qoramee arge keessatti, warra qoramni itti dhufu gargaaruu in danda'a.</p>

							</div>

							<div data-role="collapsible">

							 <h3>Gargaarsa Isaa Qormaata Keessatti - FAARFANNAA 119:9,11</h3>

							 <p>Dargaggeessi maaliin adeemsa isaa qullaa'ummaatti eeguu danda'a Akka dubbii keetti adeemsa isaa qajeelfachuudhaan eeggachuu in danda'a. Akkan si hin yakkineef waan ati jette garaa koo keessa kaa'adheera.</p>

							</div>



			</div>

			<div data-role="collapsible">

				<h3>D Part</h3>				

					  <div data-role="collapsible">

						 <h3>Kiristoosiin Dursa kenni - MAATEWOS 6:33</h3>

						 <p>Duraan dursitanii yaada keessan mootummaa Waaqayyoo fi qajeelummaa isaa barbaaduutti hidhaa! Kana malees kan barbaachisu hundinuu immoo isiniif in kennama. </p>

						</div>

						<div data-role="collapsible">

						 <h3>Kiristoosiin Dursa kenni - LUQAAS 9:23</h3>

						 <p>Hunduma isaaniitiinis, Eenyu illee na duukaa bu'uu yoo fedhe, waa'ee ofii isaa dhiisee fannoo isaa baatee, yeroo hundaa ana duukaa haa bu'u. </p>

						</div>

						<div data-role="collapsible">

						 <h3>Addunyaa Irraa Addaan Ba'aa - 1 YOHANNIS 2:15,16</h3>

						 <p>Biyya lafaa yookiis waan biyya lafaa jaallachuutti hin hidhaminaa; namni tokko biyya lafaa jaallachuutti yoo hidhame, Waaqayyo abbaa jaallachuun isa keessa hin jiru. Wanti biyya lafaa keessa jiru hundinuu, hawwiin foonii, hawwiin ijaas, jireenyaan kooruunis biyya lafaa keessaa ba'a malee, abbaa biraa hin ba'u.</p>

						</div>

						<div data-role="collapsible">

						 <h3>Addunyaa Irraa Addaan Ba'aa - ROOMAA 12:2</h3>

						 <p>Fakkeenya jireenya bara isa darbu kanaa duukaa hin bu'inaa! Jaalalli Waaqayyoo isa kam akka ta'e gargar baasuudhaaf, yaada garaa keessanii haareffachuudhaan of diddiiraa! Jaalalli Waaqayyoo immoo waan gaarii ta'e, waan isa duratti fudhatamaa ta'e, waan akeeka isaa fiixaan baasus hubachuu dha.</p>

						</div>

						<div data-role="collapsible">

						 <h3>Jabaadhaa - 1 QORONTOS 15:58</h3>

						 <p>aallatamoo obboloota ko, egaa utuu hin socho'in jabaadhaatii dhaabadhaa! Itti dadhabuun keessan gooftaa biratti akkasumaan akka hin ta'in beektanii, yeroo hundumaa hojii gooftaa caalchisaa hojjedhaa.</p>

						</div>

						<div data-role="collapsible">

						 <h3>Jabaadhaa - IBROOTAA 12:3</h3>

						 <p>Isin dadhabdanii yaadni keessan akka hin laafnetti ittiin mormuu cubbamootaa isa obsaan danda'e sana yaadatti qabadhaa</p>

						</div>

						<div data-role="collapsible">

						 <h3>Namoota Kaan Tajaajilaa - MAARQOS 10:45</h3>

						 <p>Ilmi namaa hojjechiifachuudhaaf hin dhufne, namootaaf hojjechuu fi lubbuu isaa furii namoota baay'eetiif kennuuf dhufe malee jedhe.</p>

						</div>

						<div data-role="collapsible">

						 <h3>Namoota Kaan Tajaajilaa - 2 Qorontoos 4:5</h3>

						 <p>Nuyi ofii keenya utuu hin ta'in Yesus Kristos gooftaa dha? jennee in lallabna; nuyi immoo sababii Yesusiif hojjetoota keessan. </p>

						</div>

						<div data-role="collapsible">

						 <h3>Arjummaadhaan Kennuu - Fakkeenyaa 3:9,10</h3>

						 <p>Qabeenya keetiin, ija midhaan keetii hundumaa keessaa isa duraatiinis, Waaqayyoof ulfina kenni Yommus midhaan gombisaa kee in guuta, daadhiin waynii kee inni haaraanisguutee iddoo cuunfaa waynii kee irra in dhangala'a.</p>

						</div>

						<div data-role="collapsible">

						 <h3>Arjummaadhaan Kennuu - 2 Qorontoos 9:6,7</h3>

						 <p>Namni harka isaa utuu hin guutin facaasu, harka utuu hin guutin in galfata; namni harka guutee facaasu immoo harka guutee in galfata. Namni adduma addaan garaa duuba yookiis giddiidhaan utuu hin ta'in, akka garaa isaatti murtoo godhetti kennuutu isaaf ta'a; Waaqayyo nama gammachuudhaan kennu in jaallata.</p>

						</div>

						<div data-role="collapsible">

						 <h3>Mul'ata Addunyaa Guddisuu - HOJII ERGAMOOTAA 1:8</h3>

						 <p>Isin garuu, hafuurri qulqulluun yommuu isin irra bu'u, humna in godhattu; Yerusaalemitti, Yihudaa hundumaatti, Samaariyaatti, hamma andaara lafaattis dhuga-baatuu koo in taatu? isaaniin jedhe.</p>

						</div>

						<div data-role="collapsible">

						 <h3>Mul'ata Addunyaa Guddisuu - MAATEWOS 28:19,20</h3>

						 <p>Egaa dhaqaa, maqaa abbaatii fi ilmaatti, kan hafuura qulqulluuttis isaan cuuphuudhaan, saba hundumaa bartoota koo godhaa. Waanan isin abboome hundumaa eeguu isaan barsiisaa Kunoo, ani immoo hamma dhuma baraatti guyyaa hundumaa isinii wajjin nan jira isaaniin jedhe.</p>

						</div>



			</div>

			<div data-role="collapsible">

				<h3>E Part</h3>				

					 <div data-role="collapsible">

						 <h3>Jaalala - YOHANNIS 13:34,35</h3>

						 <p>Akka isin wal jaallattaniif abboommii haaraa isiniif nan kenna; ani akkuman isin jaalladhe, isinis immoo akka wal jaallattan isin abboomeera. Jaalala yoo waliif qabaattan, kanaan namoonni hundinuu akka isin bartoota koo taatan in beeku, jedhe. </p>

						</div>

						<div data-role="collapsible">

						 <h3>Jaalala - 1 YOHANNIS 3:18</h3>

						 <p>Yaa ijoollee ko, Kottaa dubbiidhaa fi afaaniin utuu hin ta'in hojiidhaa fi garaa dhugaadhaan in jaallannaa</p>

						</div>

						<div data-role="collapsible">

						 <h3>Gad of qabuu - FILIPHISIIYUS 2:3,4</h3>

						 <p>Gad of deebisuudhaan warra kaan of irra caalchisaa lakkaa'aa malee, yaada ofittummaatiin yookiis of dhiibuudhaan waan tokko illee hin hojjetinaa. 4Isin keessaa adduma addaan waan warra kaanitti tolus immoo haa ilaalu malee, waan isatti tolu duwwaa hin ilaalin.</p>

						</div>

						<div data-role="collapsible">

						 <h3>Gad of qabuu - 1 PHETHROS 5:5,6</h3>

						 <p>Akkasuma isin warri gara ijoollees, maanguddootaaf abboomamaa. Hundumti keessanis gad of deebisuu akkuma uffataatti uffadhaatii, walii keessanii wajjin jiraadhaa! Caaffanni qulqullaa'aan, Waaqayyo warra kooraan ol of qabaniin in morma, warra gad of deebisaniif immoo ayyaana in kenna in jedha. Kanaafis Waaqayyo yeroon isaa yommuu ga'u akka ol isin qabutti, harka isaa isa aango-qabeessa jalatti gad of deebisaa </p>

						</div>

						<div data-role="collapsible">

						 <h3>Qulqullina - EFESOON 5:3</h3>

						 <p>Akka warra Waaqayyoof qulqullaa'aniitti jiraadhaa malee, halalummaan, xuraa'ummaan hundinuu, sassatis isin gidduutti hin dhaga'amin iyyuu</p>

						</div>

						<div data-role="collapsible">

						 <h3>Qulqullina - 1 PHETHROS 2:11</h3>

						 <p> Michoota ko! Isin warra ormummaatti jiraattan, warra biyyaa baafamtanis nan gorsa; fedha foonii isa lubbuu keessan lolu irraa fagaadhaa</p>

						</div>

						<div data-role="collapsible">

						 <h3>Amanamummaa - Lewwootaa 19:11</h3>

						 <p>Hin hatinaa Hin sobinaa Walis hin gowwoomsinaa</p>

						</div>

						<div data-role="collapsible">

						 <h3>Amanamummaa - HOJII ERGAMOOTAA 24:16</h3>

						 <p>Kanaanis guyyaa hundumaa Waaqayyoo fi nama duratti, garaa qulqullaa'aadhaan argamuudhaaf, ani ofii kootii nan dhama'a.</p>

						</div>

						<div data-role="collapsible">

						 <h3>Amantii - IBROOTAA 11:6</h3>

						 <p>Amantii malee immoo Waaqayyoon gammachiisuun hin danda'amu. Eenyu illee Waaqayyootti dhi'aachuu yoo barbaade, inni akka jiru, warra isa barbaadaniifis gatii isaanii akka kennuuf amanuun isa irra jira.</p>

						</div>

						<div data-role="collapsible">

						 <h3>Amantii - ROOMAA 4:20,21</h3>

						 <p>Inni amantiitti jabaatee Waaqayyoof hooqubaa dhi'eesse malee, amanuu dhabuudhaan abdii Waaqayyo kenneef hin dhabne. Waaqayyo waan abdachiise gochuudhaaf immoo akka danda'u inni guutummaatti hubateera.</p>

						</div>

						<div data-role="collapsible">

						 <h3>Hojii Gaarii - Galaatiyaa 6:9,10</h3>

						 <p>Yeroo isaatti humna utuu hin dhabin galfachuuf waan jirruuf, ammas kottaa wanta gaarii ta'e gochuutti hin laafnu. Egaa akkuma fucha argannetti, kottaa nama hundumaaf, addumaan immoo warra amantii keessa jiraniif, gaarii in hojjenna.</p>

						</div>

						<div data-role="collapsible">

						 <h3>Hojii Gaarii - MAATEWOS 5:16</h3>

						 <p>Namoonni hojii keessan isa gaarii arganii, abbaa keessan isa waaqa irraaf ulfina akka kennaniif ifni keessan akkuma kanaatti namoota duratti haa ifu! jedheen.</p>

						</div>

</div>
